<h4 id="události-z-12.10.2022">Události z 12.10.2022</h4>
<p>Z počátku se jednalo o misi jednoho člověka - a to Geboše. Ten se zneviditelnil, prohlédl si skrz okna situaci. Ale protože nebyl dost vysoký, tak si stoupnul na ramena trpaslíkovi Bomburovi. Ale s jeho akrobatickými schopnostmi se to neobešlo bez zranění. Dále se vloupal do sklepa, kde byl svázaný bývalý šerif Korzár a také spousta másla ve tvaru lebek. Vězně s Bomburovo pomocí rozvázal a dovedl ke zbytku skupiny. Ta bez neviditelnosti postávala před hlavními vchodovými dveřmi a nikdo si jich zatim nevšiml. Oni si ale zase všimli, že aniž by si toho všimli, někam zmizel Warik a nebo si ho nikdo prostě nevšímal.</p>
<p>Protože orkové v domě byli ve velké přesile, tak byl pokus o vytvoření nějakého plánu útoku, ale nikam to nespělo. Dospěli akorát do sousedního pole kukuřice, kam se schovali před zraky orků. A tak se neviditelný Geboš opět chopil iniciativy. Přišel k domu a otevřel dveře. Ven vyšli 2 orci, evidentně ne zrovna ty nejostřejší tužky v penále. Zatímco co neviditelný Geboš ukazoval gesty svůj plán zbytku skupiny, tak orci chvíli přemýšleli, že dveře otevřel vítr. Geboš musel dlouho mlátit dveřmi od sklepa, než je napadlo dojít zkontrolovat vězně. Jak vešli do sklepa, tak se dveře za nimi zavřeli a Geboš je tam zamkl. Zbytek kouzla neviditelnosti využil Geboš k průzkumu vnitřku domu. Ukázalo se, že orků je skutečně velká přesila. Bylo jich stále asi 12. Ikdyby se odečetli ti dva zavření ve sklepě.</p>
<p>S ustupující neviditelností vběhl Geboš do pole kukuřice, kde všem osvětlit situaci. Pak opět skupina zkusila naplánovat postup. Později se neshodli v a jakém pořadí se přesně co stalo a čí to byla chyba. Každopádně se stalo několik věcí: oštěp proletěl oknem k orkům do domu, Geboš - jednočlenná kapela - začal rozjíždět slušný pecky. Byla to tak kvalitní hudba, že si hned přilákala diváky v podobě 5 po zuby ozbrojených orků. Takže utíkal Geboš hrající na loutnu, za ním zbytek dobrodužné výpravy (a trochu víc za nimi Bombur) a všechny pronásledovali orci. Vše vystihoval šerifův výkřik</p>
<p>“Co to u všech bohů děláte?”</p>
<p>Ale dostal do ruky Branovu osvědčenou sekeru a přestal plýtvat slovy a připravoval se bránit vlastní dům a život. Nakonec se strategie na rozdělení orků z domu na menší skupiny ukázala jako úspěšná, když se jich za nimi vynořilo jen pět. Všichni tím byli velice zaskočeni a orkové měli v boji první iniciativu. První rány schytali členové dobrodružné výpravy - a to zrovna ti nejzranitelnější. Naštěstí Branovi kroky vedla bohyně Lira. Jeho duchovní zbraň skolila prvního orka jednou ranou. Řídil se pravidlem, že nejlépe se léčí ty rány, které nepřítel nestihl způsobit, protože zemřel. Ale i tak samozřejmě léčil rány již způsobené - zejména Gebošovi, kterému pozice v prvních řadách boje vůbec nesvědčila.</p>
<p>Bombur opět vypadal, že se svým sokem bude v souboji hodně dlouho zaseknutý, protože ani jeden z nich se neměl k tomu se trefit. Pro Bombura standartní situace, ale ani zbytek výpravy neměl moc šťastnou ruku v zasazování ran. Nejtvrdší rány zasazoval majitel domu, o který se bojovalo. Ale Geboš se už poněkolikáté tento den vyznamenal, když využil své znalosti orkšiny. To, co řekl nemůže být publikováno - byla to tak strašlivá salva nadávek, že na ní umřel druhý ork. Díky tomu se karta v souboji obrátila jednoznačně ve prospěch dobrodruhů.</p>
<p>Naneštěstí Bomburova obrana nebyla neproniknutelná a on schytal nepříjemnou ránu. Přesto se dál držel v souboji na nohou. A tak Bran nevyužil zhoj zranění, ale (nechť Lira přivře oči) způsob zranění. Ork, kterého se dotkl nebyl na nekromantický útok od klerika připraven a vydal se do říše mrtvých. Branova duchovní zbraň zasazovala rány vlevo v pravo. K tomu se přidala Běta se svými pyromanskými kousky a další ork už byl jednou nohou v hrobě. Druhou mu tam postrčila jen další Gebošovo salva netisknutelných výrazů.</p>
<p>Zbýval poslední ork, který měl víc štěstí než rozumu. Prolomil Bomurovu legendární obranu. Byla to šťastná rána, která málem stála Bombura život. Naštěstí šerif udělal s orkem zrychlený soudní proces. A Branovi znalosti léčitelství stačili i na takto kritický stav. Ale cítil, že smrt se mu povedlo odvrátit jen díky Liřině milosti.</p>
