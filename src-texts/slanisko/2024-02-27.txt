Posádka naší lodi přečkala útok sahuaginů (mořských nestvůr se 4 rukama). Na díru v lodi a raněné na palubě reagoval zbytek tak, že se šel pořádně vyspat, aby byl připraven na další akci.
Z rána narazili na trosky lodi plovoucí po hladině. Orbin na nich nalezl písmeno A - jediné, které zatím uměl. To mohlo značit, že patřili k lodi jejich zaměstnavatele Albreka.
Lodní navigátor tedy provedl odborný odhad, kudy mohli plout a upravil kurs.
Překvapivě to fungovalo a brzy zahlédli na obzoru loď jejíž vlajka měla na sobě opět velkého písmeno A. Ale mělo to háček byla na ní i krví nakreslená ruka.
Tento znak používala skupina orků, kterou dříve sledoval Duplolas, ale u pobřeží ji ztratil. Teď už věděl proč. Všichni připravili zbraně a vrhli se plnou parou (na plachetnici) vpřed!
Orci brzy zjistili, že proti balistě na palubě nepřátel nemají šanci. A schovali se do kajut.
Dobrodruzi přeskočili z lodě na loď a vrhli se za nimi. Vzduchem lítaly šípy, oštěpy a jiskry od zkřížených zbraní. Nakonec, ale padl i velitel orků, který se odmítl vzdát, že raději půjde ke dnu i se svojí lodí. Loď ke dnu ale nešla.... Alespoň zatím.

Když i jeho obouruční sekera vypadla z jeho jediné zdravé ruky, tak jedinými dozvuky boje byly projevy Orbinovi divoké magie. Ta měla často nečekané následky. Tentokrát se o 15 cm zkrátil, vyčaroval kolem sebe čtverec sádla pokrývajícího podlahu a objevily se mu u nohou zlaťáky, které vypadaly platně.
Zbývalo najít na lodi cenné papíry, pro které přišly. Bohužel nikdo nedával pozor na instrukce, takže nevěděli, kde je hledat a ani jak mají vypadat.
Krom nějakého rituálního kruhu nebylo na lodi nic zajímavého. V jedné místnosti se, ale schovával nějaký asi lodní úředník. Odmítal otevřít dveře. Prvně na ně zaútočili sahuagini. Když už si myslel, že přišla záchrana, tak za dveřmi uviděl orky. Odmítal věřit, že za dveřmi se můžu skutečně skrývat pomoc. Nepomáhalo tomu ani fakt, že trpaslice Heta se v podobě medvěda neustále snažila probít dovnitř.
Bohužel pro našeho úředníka, tohle nebylo to nejhorší, co ho mělo na lodi potkat. Najednou sebou loď trhla, naklonila se na jednu stranu a do lodi vrazili krakenovi chapadla. Strach z něj převážil a úředník otevřel dveře a utíkal ven z lodi.
Miguel popadl v místnosti nejdůležitěji vypadající bednu a doufal, že je to to pro, co přišly. Bohužel pro něj byla strašně těžká.
Orbina zasáhlo jedno z chapadel a on upadl do bezvědomí. Heta ho hrdině popadla hodila ven z lodi a hned skočila za ním. Až pak si uvědomila, že neumí plavat. A Orbin v bezvědomí asi taky ne...
Podobným způsobem vypadli z lodi všichni dobrodruzi, úředník i těžká bedna. Rychle se vyškrábali do člunu a pádlovali k hlavní lodi, která radši před Krakenem začala odplouvat.