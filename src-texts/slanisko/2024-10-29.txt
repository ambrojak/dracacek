Započalo vyšetřování vraždy. Zůstali v domě s kapitánem Ferylem, který byl hodnostně po Eliandrovi nejvýše. A dostal se do role na kterou nebyl úplně připraven.
Jako první se byli podívat do ložnice, kde bylo nalezeno tělo. Nebylo zde ani stopy po boji ani po krvi. Na nočním stolku byla otevřená staře vypadající kniha. Kronika města Slanisko.
Analýzy se hned chopil Orbin Vlčák. Našel hodně písmenek A. Navíc ale objevil obrázek něčeho, co mu připomínalo žraločí most! Do analýzy se pustili i více sečtělý v družině. 
A dozvěděli se, že se ve městě pořádaly žraločí slavnosti, které asi nějak souviseli se žraločím mostem a lovem žraloků. Feryl jim řekl, že sám je nikdy nezažil. Možná někdy jako velmi malý kluk byly nějaké oslavy pojmenované žraločí slavnosti. Ale, že by tam byli žraloci si nevybavoval.

Tohle rozptýlení ale nepřerušilo Miguela, který pečlivě analyzoval postel, nalezl v ní jen tajnou přihrádku s měšcem, celkem naditým. Opatrně ji zase zavřel, aby si toho nikdo nevšiml. Ještě se pro něj vrátí.
Dále se podíval z okna. Stěna vypadala, že by se dala vylézt. Dále se podíval do komína. Vypadal normálně.
Orbin nechápal, co tam Miguel hledá. Podíval se tam taky a všiml si odlesků v popelu. Vyhrabal opatrně střepy. Měl z nich pocit, jako by byly od nějaké ampulky, či lahvičky od lektvaru.
Dál bylo v místnosti jen rozladěné piano.

Další na řadě byla pracovna spojená s knihovnou. Analýzy otevřených knih se opět chopil Orbin. Opět ho zaujali obrázky. Mapa okolí Slaniska s vyznačeným místem v moři a nápis ..a........ - měl na začátku A a víc z něj nevyčetl. Další analýzy se chopila Heta a na zbytek dne se zavřela s knihami v pracovně.

Miguel s Orbinem pokračovali v prohledávání domu. Eliandr ještě zaměstnával hocha, aby mu pomáhal s úklidem, vařením a tak dále. Ve večer úmrtí tam ale nebyl - odcházel dřív na rodinnou oslavu.
Miguel v jeho pokojíku našel tajnou přihrádku v posteli. A také schovaný tréninkový meč nevalné kvality.

Orbin pojal podezření na koho jiného než Skerrina. Vydal se na konzultaci s bylinkářem na žraločím mostě. Jeho otázkou bylo, zda je možné udělat jed, který odstraní krev z těla. Bylinkář prohlásil, že teoreticky to možné asi je. Ale ještě se s tím nesetkal. Tento jed by musel určitě mít magickou komponentu.
Aby nešířil paniku, tak prohlásil, že jeho skupina se zabývá lovem upírů. A když přišla řeč na toto téma nakoupil oleje na zbraně a "kořalku" na vnitřní použití. Obojí z kvoru. Ten měl být velmi nepříjemný pro upírské protivníky.
Než se vrátil Miguel se vypravil pro měšec se zlaťáky schovaný v posteli. Našel v něm ale i dva snubní prsteny. A navíc dámský náhrdelník. To by vysvětlovalo, proč měl Eliandr tak velkou postel sám pro sebe.

Orbin se podělil o svoje podezření, že Eliandr nezemřel přirozenou smrtí upírem, ale ve skutečnosti byl otráven - nejspíše Skerrinem. Heta využila kouzlo najdi magii a v jednom z korbelů se zbytkem piva byly i zbytky transmutaci magie.
Přelili obsah do jiné nádoby. Orbin ji vzal i s jinou podivnou černou tekutinou, kterou našli u kapitána na pirátské lodi. K tomu pro jistotu přibral i jemu podezřelý inkoust.

Za pár zlatých se bylinkář pustil do práce. Nebyl si stoprocentně jistý, protože měl malý vzorek znečištěný ležákem. Ale jed v pivu určitě velmi odpovídal tomu jedu o kterém se s Orbinem bavily. Zajímavostí bylo, že bylinná složka byla v podstatě jed na ustrnutí - znemožnění hýbat svaly. 
Co bylo zajímavější, že černo-hnědá tekutina z kapitánovi kajuty byla též jedem ustrnutí.
A co bylo vůbec nejzajímavější, že draze vypadající "inkoust" byl opravdu jen inkoustem.

S touto novinou se vrátil do Eliandrova domu. Heta ale měla snad ještě zajímavější noviny. Začínala se před ní rozplétat záhada se Žraločím mostem. Dřív na něm probíhali žraločí slavnosti. Muži se na lodích vypravovali na moře, kde lovili žraloky.
Ty poté rozporcovali a jejich hlavy napíchaly na kůly na žraločím mostě. Mělo to být připomínání velkého vítězství nad hrozbou z moře. Heta se dle matných popisů domnívala, že jde o Sahuaginy.
Mimo oslav to také měla být připomínka padlého města Warkartheel, které se nyní nachází pod mořem nedaleko Slaniska. Uprchlíci a přeživší z něj se nejspíše usadili právě ve Slanisku, ne-li ho přímo založili.

Akutnější bylo vyšetření Eliandrovi smrti. Vydali se do místní věznice, kde byl v držení chlapec. Působil dost zničeně. Po pár minutách rozhovoru se všichni shodli, že vrahem asi nebude. Miguel mu dokonce předal 15 zlatých mincí, co našel v posteli, jako dědictví pro chlapce.

Chlapec se zmínil, že cestou od Eliandra domů viděl Skerrina. Orbin se musel držet, aby se toho příliš nechytil. Ano mohl tam být tou dobou i z jiného důvodu. Ale dle Orbina určitě nebyl.

Dále se šli zeptat sousedů, jestli něco neslyšeli nebo si něčeho nevšimli. Klepali se slovy "Dobrý den my jsme tu vyšetřovat přirozenou smrt kapitána Eliandra.... Ehm.. Jedné se jen o rutinní záležitost, co se má dle protokolu provést."

Stará paní si stěžovala na všechno a určitě slyšela pohyb a podezřívala z něj tak polovinu Slaniska. Nebyla asi nejdůvěryhodnější zdroj. Chlap vedle tvrdil, že spí jako dřevo. A i v tuto odpolední hodinu vypadal, jakoby ho probudili.

Ve vedlejší ulici ale měli štěstí - mladému klukovi se zdálo o upírovi, co leze po střechách. Vypadal stejně děsivě jako Skerrin, když ho zataháte za kabát. Schoval se před ním do peřin. Věděl, že upír tam na něj nemůže. A o Eliandra, na jehož domě upír byl, se nebál. Eliandr by upíra určitě přemohl.
Najednou jakoby mu něco docvaklo. "Maaaami. Skerrin je upííír!" rozbrečel se a utíkal dovnitř.
Za chvíli vyběhla matka, zanadávala Orbinovi, ať neděsí děti a zabouchla.

(Orbin opět propadl v oblíbenosti u Slanišských matek)

