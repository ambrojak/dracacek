Ze Skerrina se už moc dostat nepovedlo. A to navzdory Orbinovo humánnímu týrání pomocí dušení v příruční brašničce, která je větší uvnitř.
Z dopisů potvrdili Orbinovo podezření, že se tady obchodovalo s lidmi. Otroky. Dále zjistili, že patřil k nebo spolupracoval se Zentarimem. A mimo jiné našli v dopisech už známá jména - Sanbalet a Punkhet. Ten druhý měl být převelen kamsi jinam. A měl s sebou vzít i tento "doporučující" dopis. Punkhet ale příliš ujížděl na snížku a jaksi odjel bez něj. Nejspíše tam kam měl. Ale to nikdo nevěděl jistě. Tohle byla jediná věc, která šla ze Skerrina přímo sama. Punkheta asi neměl v oblibě.

Solomor jim byl velmi vděčný a všem členům družiny se podařilo získat velmi cenné dary nebo příslib ještě větších. Mimo měsců, tak plných a naditých, že se nedaly nosit v kapsách u kalhot, získaly téměř neomezené právo kotvit v přístavu se svou lodí. A zlegalizování všeho, co ukradli od pašeráků - včetně lodi. To si vyjednal Miguel.
Heta získala spojence pro své budoucí obchodní impérium.  A Orbinovi se nejspíše podařilo získat bývalý alchymistův dům pro sebe. Včetně nějaké renovace od domu Solmorů. Ten totiž taky nějaké renovace potřeboval.
Nejskromnější byl Kivior. Řekl si jen o 150 zlatých. Když ho ostatní hned šťouchali lokty a dupali mu na nohy, řekl si o víc tak dostal přes tisíc.

Dál se vydali do města. Zatklé, včetně Skerrina, umístili do cel. A nechali tam Feryla hlídat. Miguel navrhoval směr hospoda. Solomor jen krčil rameny. Směr tedy hospoda. Cestou narazili na Melistrádu s celkem velkým množstvím dalších trpaslíků v zádech. Hned co se dostala trochu do obrazu se k nim přidala. Ale celou cestu vydávala rozkazy svým trpaslíkům, aby zajistili Solmorův dům a další organizační záležitosti v této chaotické době.

V hospodě Miguel plánoval oslavit vítězství. Rovnou si objednal na noc pokoj, protože věděl, že na loď asi netrefí. Zval celou hospodu. A to nejspíš několikrát. I tak pravděpodobně přeplatil. Kivior se ho rozhodl hlídat. Nakonec uhlídal jen pytel kostí, ten mu Miguel předal, aby nezpůsobil apokalypsu a vydal se svým nově nalezeným opileckým kamarádem kamsi do noci.

Orbin se zatím zajímal o volby. Za 3 dny. A zítra je diskuze s kandidáty. Začal obcházet stoly a nenápadně zjišťovat, co kdo chce. Co si myslí o ostatních kandidátech. A co je trápí. Velmi si porozuměl s jednou skupinou rybářů - asi i díky tomu, že sám byl z rybářské rodiny.
Heta mezitím konverzovala s ostatními u stolu Solomora. Téměř každému rozdala svoji vizitku, jakožto budoucího obchodního magnáta. Vizitky byly spěšně psány na nejbližší ubrousek.

Skupina se přesunula do své lodi, kde strávila noc. K ránu se objevil i Miguel s lopatou. A celý od hlíny. Lopatu položil vedle postele a spokojeně usnul.

Trošku později ráno se skupina vypravila do Zenopovy věže. Pozdravit Keledeka. Ten na to, že údajně pracoval pořád na otevření magických dveří do sklepení, byl velmi v obraze o tom, co se stalo ve městě. 

Ale dveře do podzemí se mu prý podaří otevřít každou chvíli, každým dnem přesněji řečeno.

Skupina se vrátila do města. Robin sledoval nálady ve městě a připravil se na svůj večerní projev v diskuzi kandidátů.
